# Kingless

Descriere
Kingless este un joc roguelike 2D cu elemente de RPG care se diferențiază de alte jocuri asemănătoare prin accentul pus pe poveste.
Jocul este despre un rege blestemat care s-a trezit într-o zi într-un cimitir al unui sat din regat, sub formă de skeleton. Neștiind ce s-a intâmplat cu el și regatul lui, și neputând să vorbească, acesta trebuie să se bazeze pe ceea ce îi povestește un om misterios pe care îl întâlnește in sat. De asemenea, regele trebuie să treacă printr-o serie de peșteri și catacombe pentru a ajunge înapoi la castel unde îl așteaptă tronul său.

Gameplay
Acțiunea jocului se petrece ori în sat, ori în dungeon. În sat jucătorul poate interacționa cu 4 personaje cu dialog care progresează în funcție de cât de mult te-ai jucat, de câte ori ai murit, la ce Level a ajuns regele, etc. De la unul dintre aceste personaje poți cumpăra iteme precum o hartă care să îți faciliteze gameplay-ul. Alt personaj este omul misterios care îi cere jucătorului să îi aducă suflete găsite în dungeon. Când acesta este plătit cu suflete, povestea avansează și jucătorul află mai mult despre lumea jocului și eventual află identitatea secretă a omului. 
Tot în sat jucătorul poate să își crească nivelul pentru a deveni mai puternic folosind Experiență, pe care o acumuleaza omorând monștri din dungeon.
În dungeon jucătorul trebuie să treaca prin 3 nivele diferite pentru a ajunge la ultimul nivel al jocului unde va avea loc un Boss Battle între rege și cel care l-a blestemat. Aceste nivele sunt generate diferit de fiecare dată, astfel, chiar dacă jucătorul moare, data viitoare când încearcă să ajungă la tron, aventura până acolo va fi aproape total diferită.

Tehnologii și resurse folosite
-	Unity 2018.3.7f1 
-	Codul este scris în întregime în C#, folosind și diverse clase din Unity
-	Photoshop pentru editarea materialelor grafice
-	Elementele grafice sunt preluate de pe opengameart.com și modificate și/sau adaptate la nevoile aplicației de către mine

 
